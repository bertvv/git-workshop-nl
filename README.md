# Git workshop

Alle lesmateriaal voor een Git workshop

* Slides (broncode in [Markdown](http://daringfireball.net/projects/markdown/), omgezet in [Reveal.js](http://lab.hakim.se/reveal-js/) met [Pandoc](johnmacfarlane.net/pandoc/))
* Originele diagrammen (gecreëerd met [yEd](http://www.yworks.com/en/products/yfiles/yed/))
* Scenario demo

## Inleiding

Git (ontwikkeld door Linus Torvalds, de auteur van Linux) is een versiebeheersysteem dat teams toelaat samen te werken aan gemeenschappelijke code, en alle veranderingen in de tijd bij te houden. In de eerste plaats wordt het toegepast in software-ontwikkeling, maar het is bruikbaar voor elk type van tekstgebaseerde documenten: websites, Wikis, tekstdocumenten, presentaties, enz. Git biedt ook al een enorme meerwaarde voor individueel werk. Op dit moment is Git ongetwijfeld het meest populaire versiebeheersysteem in de industrie, en het is een onmisbare tool voor elke ict'er...

### Deel 1: Workshop (ca. 2 à 2,5u)

* Opzetten van een Git repository
* Workflow voor "solo" projecten
* Synchroniseren tussen repositories
* Projecthosting met Github of Bitbucket
* Branching en merging, tags
* Workflows voor teams
* De kracht van Markdown

### Deel 2: Git toepassen in de projectwerking (ca. 1,5 à 2u)

De bedoeling hier is om samen uit te zoeken hoe we Git concreet kunnen gebruiken binnen de projectwerking en er afspraken over te maken voor het volgende semester.

* Delen van ervaringen (sommige collega's gebruiken Git nu al)
* Github tips & tricks  voor projectbegeleiders
* Experimenteren met mogelijke workflows, uitproberen welke manieren van werken het meest geschikt zijn voor de projecten
* Hoe kunnen we de studenten coachen om Git op de juiste manier te gebruiken (en er daardoor ook de meerwaarde van te laten inzien)?
* Hoe kunnen we in Visual-Paradigm de modellen via Git beheren, wijzigen, enz.?

Alle begeleidend materiaal is te vinden op https://github.com/bertvv/git-workshop-nl
